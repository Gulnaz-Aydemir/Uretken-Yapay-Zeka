bir bakışla değişti her şey, kalbim sana ait oldu
gözlerinde kaybolmak, sevdanın en güzel hali
sana her adım atışımda bir ömrü bıraktım geride
aşk her zaman kazanır, seninle her şey mümkün

seninle her şey büyülü, her an bir masal gibi
sözlerin bir şiir, kalbim onlara aşık
her anı seninle yaşamak, her saniye bir ömür
adını anarken bile sevdan her yönüyle büyür

gün batarken seninle, güneşin her ışığında
kalbimde hep sen varsın, sevdanla her an yanarım
öylesine saf ve güzel bir şey ki bu sevda
sözlerin, dokunuşların, rüzgarla savrulan kalbim

yavaşça sarılırken gece, yıldızlar seninle parlar
gönlümde bir şarkı gibi, adını anarken çalar
her an seni düşündüğümde, dünya durur bir an
seninle olmak en güzel şey, her an seninle olmak

Biz de bir araba almadan önce,
Özenir herkese bakar giderdik.
Kim derdi ki hemen alıverince,
Garip başımızı yakar giderdik.

Dümensiz kaptansız tahta araba
Her seferde dolu gider boş gelir
Sırasıyla biner hısım akraba
Binmeyenin gözlerinden yaş gelir

Yaman pazarlıkla benim olmuştu.
Meğerse başıma bela gelmişti,
Sattım ondan yine kurtulamadım.
Başımın belası hurda araba.

Ön kapıda baktım,parmak izlerin,
Topidoda gizli sözlerin kalmış.
Vitesin üstünde,minik ellerin,
Ön camın sağında gözlerin kalmış,

Gidiyor da arabam gidiyor
Ne söylesem yar dert ediyor
Çıkıp dağlara anlatsam
Kurtlar kuşlar feryat ediyor.

Anlatayım nasıl geçti bayramım,
Hayalime limon sıktı araba.
Bir an önce satmadığıma pişmanım,
morellere limon sıktı araba.

Sabah kahvem elimde, düşler hâlâ taptaze,
Üstümde röpteşambır, gün uyanır biraz nazlı.
Hayat kısa, uyku tatlı, telaş uzak biraz bize,
Ne gerek var aceleye, dünya dönüyor yavaşça.

Dedem giyerdi her sabah, çizgili bir sabahlık,
Pijamalar, terlikler, radyoda eski şarkılık.
Röpteşambır bir simgeydi, sade bir yaşamdan kalan,
Zamanla unutulsa da, ruhu yaşar her yastıkta.

Tahtadan yapılmış eski bir yâren,
Üstünde dinlenir nice bir beden.
Yalnızlığa ortak, sessiz bir zemin,
Sandalyem anlatır geçmişi derin.

Bir masa başında dört sandalye,
Toplanır etrafında tatlı neşe.
Kimi zaman ders, kimi kahveyle,
Yaşamdan bir parça her köşede.

Kırık bir ayağı var sandalyemin,
Ama anılarla dolu içim benim.
Düşsem de bazen, kalkarım yine,
Dayanır bana, sabırla sessizce.

Duru sularla yüreğimize akan çeşmeler,
Güldürüyor karşılaştığı sesi kısılan yeşillikleri.
Gümüş renkli güzellikler oluyor,
Ömrümüzün özeti…

Rahmet, kucaklıyor toprağı.
Şiir, en yeni bestesini bana okuyor.
Ağaçlar kuşanmış çiçeği, yaprağı.
Gönlümün güzelliklerini yeniden dokuyor.

Eğriler bulunmaz doğru sözlükte,
Yolların düzüsünüz öğretmenim.
İnsanların doğru duyan kulağı,
Hep gören gözüsünüz öğretmenim.

Güzellikle güzelce görüştünüz,
Cümle dostla tanışıp biliştiniz,
Vatan, bayrak, adalet demiştiniz,
Hak fikrin özüsünüz öğretmenim.

Medeniyet elinizde oluştu,
Yüreklere sevgi, sevda doluştu,
Bütün canlar ilim ile buluştu,
Hizmetin yüzüsünüz öğretmenim.

Bir tek sizsiniz eli öpülecek,
Gül yüzlere güzellik serpilecek,
Azminizle zaferler örülecek
Atinin sözüsünüz öğretmenim.

Durdu Şahin der olmasaydınız siz,
Mutluluktan habersiz kalırdık biz,
Biterdi umutlar, bulunmazdı iz,
Gönlümün közüsünüz öğretmenim.

Okumadan bilinmeyen,
Şiirlere hayranım ben.
Gönüllerden silinmeyen,
Şiirlere hayranım ben!

Kışa, yaza değil ustam,
Çoğa, aza değil ustam,
Popa, caza değil ustam.
Şiirlere hayranım ben!

Doğruyla doyup tok olan
Kötülere hep ok olan,
İyi sözleri çok, çok olan,
Şiirlere hayranım ben!

Varlığa ibretle bakan,
İhlas nişanını takan,
Her satırı gülce kokan,
Şiirlere hayranım ben!

Yürekten yüreğe tozan
Haksıza, yanlışa kızan
Mısra mısra Hakk, halk yazan,
Şiirlere hayranım ben!

Zora göğüs gererler,
Çok sırlara ererler,
Mikroplara dur derler,
Hastane personeli.
 
Birlikte bulur kuvvet,
Onlarla güler millet,
Her birisi dürüst mert,
Hastane personeli.

Bilgiler derde oktur,
Boş duranları yoktur,
Başarıları çoktur,
Hastane personeli.

Fayda olmaz illette,
Duaları millette,
Her zaman adalette,
Hastane personeli.

Sabah, akşam bilmezler,
Dakika geç kalmazlar,
Biz ağlarken gülmezler,
Hastane personeli.

Asla yapmazlar hile,
Doktorla biter çile,
Hepsi de benzer güle,
Hastane personeli.

Başhekimin sözleri,
Umut dolu gözleri,
Sevindirir bizleri,
Hastane personeli.

İlimsiz olmaz vallah,
Yardımcımızdır Allah,
Hepsine de maşallah,
Hastane personeli.

Dostlarını arayan,
Sadakattir kahraman.
Masumları koruyan,
Adalettir kahraman.

Bilgisiyle bilenen,
Sırf kendine güvenen, 
Önce nefsini yenen,
Cesarettir kahraman.

Helal rızıkla doyan,
Hakikate tez uyan,
Mazlum feryadı duyan, 
Asalettir kahraman.

Çalışarak dinlenen,
Bu toprakta çimlenen,
Yalnız kine kinlenen, 
İsabettir kahraman.

Hakk'a umut bağlayan,
Irmak gibi çağlayan,
Derde şifa sağlayan,
Merhamettir kahraman.

Öğrenmeye hevesli,
İmanlı, özgür sesli,
Tarihin altın nesli,
Dirayettir kahraman.

Gönüllerde görülen,
Gülistanda derilen,
Secdelerde dirilen,
Fazilettir kahraman.

Koşar hizmet erine,
Gülmez kibir kirine,
Kur'an, sünnet emrine,
İtaattir kahraman.

Sana gitme demeyeceğim.
Üşüyorsun ceketimi al.
Günün en güzel saatleri bunlar.
Yanımda kal.

Sana gitme demeyeceğim.
Gene de sen bilirsin.
Yalanlar istiyorsan yalanlar söyleyeyim,
İncinirsin.

Sana gitme demeyeceğim,
Ama gitme, Lavinia.
Adını gizleyeceğim
Sen de bilme, Lavinia.

Üzerinde beni uyutan minder
Yavaş yavaş girer ılık bir suya,
Hind’e doğru yelken açar gemiler,
Bir uyku âlemine doğar dünya.

Sırça tastan sihirli su içilir,
Keskin Sırat koç üstünde geçilir,
Açılmayan susam artık açılır
Başlar yolu cennete giden rüya...

Dilimin ucunda bir eski arkadaş adı,
Unutulmuş şekilleri taşıyan bulutlar;
Bir gökyüzü genişliğiyle ruhuma dolar
Otların içine sırtüstü yatmanın tadı.

Avucumda sıcaklığını duyduğum ekmek;
Üstümde hâtırası kadar güzel sonbahar;
O bembeyaz, o tertemiz bulutlara dalar
Düşünürüm bir çocuk türküsü söyleyerek.

Şimdi kılıksızım; fakat
Borçlarımı ödedikten sonra
İhtimal bir kat da yeni esvabım olacak
Ve ihtimal sen

Yine beni sevmeyeceksin.
Bununla beraber pazar akşamları
Sizin mahalleden geçerken,
Süslenmiş olarak,

Zannediyor musun ki ben de sana
Şimdiki kadar kıymet vereceğim?
İsterim benim de acayip isimleri
Hiç duyulmamış zenci arkadaşlarım olsun.

Onlarla Madagaskar limanlarından
Çin’e kadar yolculuk yapmak isterim.
İsterim içlerinden bir tanesi
Vapurun güvertesinde, yıldızlara karşı

“Hoy Lu-Lu” şarkısını söylesin her gece.
Ve bir gün ansızın bir tanesine
Rast gelmek isterim
Paris’te…

Öteki dünyada, akşam vakitleri,
Fabrikamızın paydos saatinde
Bizi evlerimize götürecek olan yol
Böyle yokuş değilse eğer

Ölüm hiç de fena bir şey değil.
Yolculuk niyetinde değilim
Fakat böyle bir iş yapmaya kalksam
Doğru İstanbul’a gelirim.

Beni Bebek tramvayında görünce
Ne yaparsın acep?
Mamafih söylediğim gibi
Yolculuk niyetinde değilim!..

Başım dağ, saçlarım kardır, 
Deli rüzgârlarım vardır, 
Ovalar bana çok dardır, 
Benim meskenim dağlardır.

Şehirler bana bir tuzak; 
İnsan sohbetleri yasak; 
Uzak olun benden, uzak, 
Benim meskenim dağlardır.

Kalbime benzer taşları, 
Heybetli öter kuşları,
Göğe yakındır başları; 
Benim meskenim dağlardır.

Yârimi ellere verin; 
Sevdamı yellere verin; 
Yelleri bana gönderin: 
Benim meskenim dağlardır.

Bir gün kadrim bilinirse, 
İsmim ağza alınırsa,
Yerim soran bulunursa: 
Benim meskenim dağlardır.

Bir servi dedi ki bana:
"Rahat benim ahundadır. 
Başını vurma dört yana, 
Rahat benim ahundadır.

Çok koşup çok yorulmuşsun, 
Yollarda yalnız kalmışsın, 
Güvenip bana gelmişsin, 
Rahat benim ahundadır.

Sana kökümde yer versem 
Gölgemi üstüne gersem... 
Hey rahat isteyen sersem! 
Rahat benim ahundadır.

Serin serin uzanırsın, 
Çiçeklerle bezenirsin,
Yat burada, kazanırsın,
Rahat benim ahundadır.

Yârin de gezer dolaşır,
Bir gün buraya ulaşır; 
Hasretler burda buluşur, 
Rahat benim ahundadır."

Yanıyor beynimin kanı, 
Bilmem nerelere gitsem? 
İçime sığmayan canı 
Hangi rüzgâra eş etsem?

Akşam sular karardı mı?
Bir dağa versem ardımı,
İçimi yakan derdimi 
Sağır göklere anlatsam...

İçiliversem dem gibi, 
Kınlıversem cam gibi, 
Şamdanda yanan mum gibi, 
Sabahı görmeden bitsem...

Bir yüce ormana dalıp 
Ya bir dağ başına gelip,
Beni yaradanı bulup 
Malını başına atsam...

Görünmez kollar boynumda, 
Yârin hayali koynumda, 
Sıcak bir kurşun beynimde, 
Bir ağaç dibinde yatsam...
 
Beni en güzel günümde 
Sebepsiz bir keder alır. 
Bütün ömrümün beynimde 
Acı bir tortusu kalır.

Anlıyamam kederimi,
Bir ateş yakar derimi,
İçim dar bulur yerimi, 
Gönlüm dağlarda bunalır.

Ne kış, ne yazı isterim,
Ne birdost yüzü isterim, 
Hafif bir sızı isterim, 
Ağrılar, sancılar gelir.

Yanıma düşer kollarım, 
Görünmez olur yollarım, 
En sevgili emellerim 
Önüme ölü serilir...

Ne bir dost, ne bir sevgili, 
Dünyadan uzak bir deli... 
Beni sarar melânkoli: 
Kafamın içersi ölür.

Aklı kafamızdan sürsek, 
İlmin içine tükürsek, 
Dünyaya çevirip dirsek 
Günümüzü hoş geçirsek...

Gökten ve yerden uzakta, 
Neş'e, kederden uzakta, 
Düşüncelerden uzakta, 
Günümüze hoş geçirsek...

Ne dost yüzünü yalasak, 
Ne düşmanları dalasak, 
Kendimizi oyalasak, 
Günümüzü hoş geçirsek...

Vücut cevhersiz bir kalıp, 
Hiçe gider hiçten gelip.
Bir tenhaca köşe bulup, 
Günümüzü hoş geçirsek...

Toprağa girinceye dek, 
Esrârı görünceye dek, 
Yani, geberinceye dek, 
Günümüzü hoş geçirsek.

Göklerde kartal gibiydim, 
Kanatlarımdan vuruldum; 
Mor çiçekli dal gibiydim, 
Bahar vaktinde kırıldım.

Yâr olmadı bana devir,
Her günüm bir başka zehir; 
Hapishanelerde demir 
Parmaklıklara sarıldım.

Coşkundum pınarlar gibi, 
Sarhoştum rüzgârlar gibi; 
İhtiyar çınarlar gibi 
Bir gün içinde devrildim.

Ekmeğim bahtımdan katı, 
Bahtım düşmanımdan kötü; 
Böyle kepaze hayatı 
Sürüklemekten yoruldum.

Kimseye soramadığım, 
Doyunca saramadığım, 
Görmesem duramadığım 
Nazlı yârimden ayrıldım.

Ey gönül, kuşa benzerdin, 
Kafesler sana dar gelir;
Bir yerde durmaz gezerdin, 
Hapislik sana zor gelir.

Ey gönül, acayip huyun, 
Boğazından geçmez tayın, 
Acır testindeki suyun; 
Aklına nazlı yâr gelir.

Gözlerin uzağa bakar, 
Kimden ne beklediğin var? 
Yâr semtinden gelen rüzgâr: 
"Seni unuttu!.." der gelir.
Bakmazsa senin yüzüne 

Çok görme elin kızına; 
Dışarda serbest gezene 
Hapiste yatan hor gelir.
Ayağında gezen itler, 

Başının üstünden atlar; 
Hapise düşen yiğitler 
Yâri dışarda kor gelir.
Burda çiçekler açmıyor, 

Kuşlar süzülüp uçmuyor, 
Yıldızlar ışık saçmıyor, 
Geçmiyor günler, geçmiyor.
Avluda volta vururum;

Kâh düşünür, otururum, 
Türlü hayaller görürüm; 
Geçmiyor günler, geçmiyor.
Gönülde eski sevdalar, 

Gözümde dereler, bağlar, 
Aynada hayalim ağlar, 
Geçmiyor günler, geçmiyor.
Dışarda mevsim baharmış, 

Gezip dolaşanlar varmış, 
Günler su gibi akarmış... 
Geçmiyor günler, geçmiyor.
Yanımda yatan yabancı 

Her söz zehir gibi acı,
Bütün dertlerin en gücü; 
Geçmiyor günler, geçmiyor.
Ey yâr, bu acı demlerde 

Sen koru benim aklımı... 
Karardım kaldım damlarda, 
Aydınlat benim yolumu...
Nefesin esen rüzgârda, 

Saçların savrulan karda, 
Yerde, gökte, bulutlarda, 
Aranın nazlı gülümü...
Karanlık göklerde aysın,
 
Kurak ovalarda çaysın,
Bir tek inandığım şeysin, 
Uzattım sana elimi...
Düşmanlar gülüp sevinsin. 

Dostlar arkasını dönsün... 
Benim güvendiğim sensin, 
Kırmazsın benim gönlümü...
Bir gün şu damlardan çıksam, 

Gelip önüne diz çöksem... 
Ağlayıp içimi döksem... 
Anlatsam sana halimi...
Başın öne eğilmesin, 

Aldırma gönül, aldırma; 
Ağladığın duyulmasın, 
Aldırma gönül, aldırma...
Dışarda deli dalgalar 

Gelip duvarları yalar; 
Seni bu sesler oyalar, 
Aldırma gönül, aldırma...
Görmesen bile denizi, 

Yukarıya çevir gözü: 
Deniz gibidir gökyüzü; 
Aldırma gönül, aldırma...
Dertlerin kalkınca şaha 

Bir küfür yolla Allaha... 
Görecek günler var daha; 
Aldırma gönül, aldırma...
Kurşun ata ata biter; 

Yollar gide gide biter; 
Ceza yata yata biter; 
Aldırma gönül, aldırma...
Düşünme, gününü doldur
 
Gurbet hapishanesinde; 
Günler yıllara bedeldir 
Gurbet hapishanesinde.
Bahtım dağları aşırdı,

Yâd elde dama düşürdü. 
Yine gözlerim yaşardı 
Gurbet hapishanesinde.
Akşam gökler bulutlanır,
 
Demir kapılar kilitlenir, 
Gönül her derde katlanır 
Gurbet hapishanesinde.
Hâlini bilen bulunmaz, 

Yüzüne gülen bulunmaz, 
Kapıya gelen bulunmaz 
Gurbet hapishanesinde.
Geniş ol, göklere bakın, 

Çıkacağın günler yakın
Yâr, beni unutma sakın 
Gurbet hapishanesinde.
Dağlar dik, çeşmeler kuru, 

Yârimin benzi çok sarı;
Ölü var, dönülmez geri; 
Yürü yağız atım, yürü...

Dağlar geçilmiyor kardan; 
Aman yok candarmalardan. 
Ayrılamadım bu yârdan; 
Yürü yağız atım, yürü...

Yârim bu gece yoruldu, 
Kaçırdığıma darıldı;
Bak, daha sıkı sarıldı;
Yürü yağız atım, yürü...

Nasıl titriyor korkudan: 
Kaldırdım onu uykudan; 
Sesler geliyor doğudan; 
Yürü yağız atım, yürü...

Peşime düştü takipler, 
Boynumu bekliyor ipler; 
Zeybekler seni ayıplar;
Yürü yağız atım, yürü...

Mayıs, ayların gülüdür, 
Taze bir çiçek dalıdır, 
içerim ateş doludur; 
Mayıs'ta gönlüm delidir.

Yeşil dağlara göçülür, 
Kızıl şaraplar içilir;
Yârim dökülüp saçılır, 
Mayıs'ta gönlüm delidir.

Göklere karşı yatılır, 
Dertlerimiz unutulur;
Eski sevgiler atılır; 
Mayıs'ta gönlüm delidir.

Uzakta kuşlar seslenir; 
Gönlüm genişler, beslenir; 
Yaşamağa heveslenir, 
Mayıs'ta gönlüm delidir.

Yumuşak rüzgârlar eser; 
Çimenlerde yârim gezer; 
Yanılır, bana gülümser; 
Mayıs'ta gönlüm delidir.

Kaygusuz, deli bir kuştum, 
Senin dalın kondum hey! 
Yüksek yerlerde uçmuştum, 
Ayak ucuna indim hey!

Denizler gibi derindim, 
Gözlerine sığ göründüm. 
Karlı dağlardan serindim, 
Sana sokuldum, yandım hey!

Tükenmez mihnetler çektim, 
Kanlı gözyaşları döktüm, 
Akıllılara örnektim, 
Divânelere döndüm hey!

Aşıklar sana ne yapsın? 
Dudaklar nereni öpsün?
Sen bir acayip şarapsın,
Daha içmeden kandım hey!

Yâdını düşürmez dilim,
Sana ulaşır her yolum;
Kirli, günahkâr bir kulum, 
Yüzüne bakıp yundum hey!

Aşk seni harab etmez mi? 
Takatim tüketmez mi? 
Şendeki ateş bitmez mi? 
Yetmez mi gönül, yetmez mi?

Aşkına yoktur endaze,
Aklını aldı o taze,
Aleme oldun kepaze,
Yetmez mi gönül, yetmez mi?

Yâr yoluna baktırdığın, 
Uykusuz bıraktığın,
Aşk yüzünden çektirdiğin, 
Yetmez mi gönül, yetmez mi?

Hangi derdimi sayayım? 
Aşka nasıl dayanayım? 
Yandım, daha mı yanayım? 
Yetmez mi gönül, yetmez mi?

Göğsümde tıkanır sesim,
Yok yaşamağa hevesim;
Ben bir dermansız bîkesim, 
Yetmez mi gönül, yetmez mi?

Eller araya girdiler,
Türlü fesatlar kurdular, 
Sevdamızı çok gördüler 
Seni benden ayırdılar.

Eridim, tükendim gamda; 
İnsaf yok benî alemde,
En fazla sevdiğim demde 
Seni benden ayırdılar.

Gezilmez diyarlar gezdim, 
Yazılmaz koşmalar yazdım; 
Ben sensiz yaşıyamazdım, 
Seni benden ayırdılar.

Şaşırdım aşka düştükçe, 
Yere vuruldum coştukça; 
Doğrulup sana koştukça 
Seni benden ayırdılar.

Kurbanı oldum bir hiçin, 
Görmem yüzünü sevincin... 
Niçin güzel yârim, niçin 
Seni benden ayırdılar?

Hey bir zaman bakıp bakıp 
Seyrine doyamadığım! 
Şimdi gurbette bırakıp 
Sesini duyamadığım!

Evde kapanıp kaldın mı? 
Seyrana çıkıp güldün mü? 
Başkalarının oldun mu? 
"Benimsin!" diyemediğim!

Akıtıp gözüm yaşını 
Hatırlarım gülüşünü; 
Kıvırcık saçlı başını 
Göğsüme koyamadığım!

Dik yamaçların selisin,
Sen benden daha delisin. 
Şimdi kimlerin kulusun? 
Başını eğemediğim!

Nasıl vurgunum bilirdin, 
Niçin benden yüz çevirdin? 
Kimlerin koynuna girdin? 
Öpmeğe kıyamadığım!

Gönlümü avutamadım, 
Seni söküp atamadım,
Ben bahtımı tutamadım, 
Yâr, seni unutamadım.

Bahtım lûtfuna ermişim. 
Gönlümü sana vermişim. 
Meğer ne çok severmişim, 
Yâr, seni unutamadım.

Gönül bir acayip deli, 
Yârin azâdolmaz kulu. 
Bilemedim neylemeli? 
Yâr, seni unutamadım.

Kalksam gönlümü azada 
Eski günler gelir yâda;
Bu nisyan dolu dünyada 
Yâr, seni unutamadım.

Kendimi aldırdım gama, 
Yerleştin kaldın kafama; 
Unutmak istedim ama 
Yâr, seni unutamadım.

Yâr, senden uzak ellerde 
Kaldım ağlayı ağlayı;
Bitip tükenmez yollarda 
Öldüm ağlayı ağlayı.

Bilmem sihir mi, büyü mü? 
Çözülmez aşkın düğümü; 
Ben sende istediğimi 
Buldum ağlayı ağlayı.

Güzel gördüm yığın yığın, 
Bel ince, gözleri baygın... 
Hepsinden güzel olduğun 
Bildim ağlayı ağlayı...

Gel gaflet etme beni bul,
Kuş gibi sineme sokul.
Bak, ben senin kapına kul 
Oldum ağlayı ağlayı.

Yâr, neden gözlerin süzgün? 
Sakın sen de mi üzüldün? 
Ben senden ayrıldığım gün 
Güldüm ağlayı ağlayı.
 
Geçmedi yâre sözümüz, 
Yollarda kaldı gözümüz, 
Yere çalındı yüzümüz, 
Böyleymiş kara yazımız.

Çiçekler açılmaz oldu, 
Pınarlar içilmez oldu,
Yâr bize bir gülmez oldu, 
Böyleymiş kara yazımız.

Bu bahtımızın işidir;
Bu her işlerin başıdır:
Yâr başkasının eşidir, 
Böyleymiş kara yazımız.

Yalnız ona yâr demiştik, 
Onda bir şey var demiştik, 
O bizi anlar demiştik, 
Böyleymiş kara yazımız.

Hey gönül gene bu gece 
Kederin geceden yüce;
Gel susalım beraberce: 
Böyleymiş kara yazımız.